job_titles,job_description,images,locations,salaries,companies
Onderzoeksmakelaar en Senior onderzoeker Tranzo,"Tilburg University | Tilburg School of Social and Behavioral Sciences is op zoek naar een Onderzoeksmakelaar en Senior onderzoeker Tranzo

Departement : Tranzo
Locatie : Tilburg
Wetenschapsgebied : Academische werkplaats Ouderen
Full time equivalent : 0.8 fte (32 uur per week)
Duur arbeidsovereenkomst : 12 maanden met zicht op verlenging
Maandelijks full time salaris : €4.814,- tot €6.181,- bruto per maand
Startdatum : 01 juli 2023
Sluitingsdatum vacature : zondag 7 mei 2023

De missie van de Academische Werkplaats Ouderen (AWO) is ‘wetenschap in de praktijk voor mensgerichte ouderenzorg’. Hier werken we aan door 1) wetenschappelijke kennis te ontwikkelen over mensgerichte ouderenzorg, waarbij het perspectief van ouderen centraal staat en 2) maatschappelijke impact te realiseren door onderzoeksresultaten te vertalen naar de zorgpraktijk en onderwijs. Dit laatste doen we door op basis van wetenschappelijke kennis een instrument of werkwijze, een praktijkproduct of onderwijsmodule te ontwikkelen die klaar is voor implementatie. Zowel in wetenschappelijk onderzoek als in het realiseren van maatschappelijke impact werken onderzoekers, ouderen, zorgprofessionals en valorisatie experts gelijkwaardig samen.

De AWO is een samenwerkingsverband tussen Tranzo en elf organisaties in de ouderenzorg. Katrien Luijkx, hoogleraar mensgerichte ouderenzorg en maatschappelijke impact, is de voorzitter van de AWO. Ons team bestaat daarnaast uit vijf onderzoeksmakelaars & senior onderzoekers, een adviseur communicatie & kennisvalorisatie, een content & design specialist, een onderwijsontwikkelaar en een implementatiemakelaar.
De huidige vacature staat open vanwege een vertrekkende collega.

Functieomschrijving
Als onderzoeksmakelaar & senior onderzoeker combineer je wetenschappelijke taken binnen de universiteit met het versterken van de verbinding tussen wetenschap en praktijk van de ouderenzorg en het onderwijs.
Als onderzoeksmakelaar werk je nauw samen met ouderen en professionals van drie ouderenzorgorganisaties die lid zijn van de AWO. Je stimuleert evidence based denken en werken en je stimuleert het gebruik van nieuwe inzichten uit wetenschappelijk onderzoek, met als doel de ouderenzorg nog meer mensgericht te maken. Je sluit bijvoorbeeld aan bij een wetenschapscommissie of expertgroep, je denkt mee en beantwoordt vragen van zorgprofessionals over het doen van onderzoek, je luistert naar hun ervaring met werken in de zorgpraktijk en je vraagt naar ‘problemen’ op de werkvloer, als input voor mogelijke nieuwe onderzoeksvragen. Je loopt regelmatig mee op de werkvloer. Ook signaleer je binnen de zorgorganisaties mogelijkheden voor kennisuitwisseling, onderwijs en implementatie en denk je bijvoorbeeld mee in de organisatie van kenniscafés. Je onderhoudt contacten in de hele organisatie (zorgprofessionals, management en staf en bestuurder).

Als senior onderzoeker bouw je aan een eigen onderzoekslijn verbonden aan een van de (hieronder genoemde) thema’s die relevant zijn voor mensgerichte ouderenzorg, begeleid je onderzoekers, schrijf je onderzoeksvoorstellen of subsidieaanvragen en denk je mee in de onderzoeksagenda, strategie en werkwijze van de AWO.
Binnen de AWO werk je nauw samen in een team met de andere onderzoeksmakelaars & senior onderzoekers, de adviseur communicatie & kennisvalorisatie, de content & design specialist, de onderwijsontwikkelaar, de implementatiemakelaar en de hoogleraar. Ook werk je nauw samen met science practitioners, promovendi en post docs.

Kwalificaties
Voor deze functie zoeken we een gepromoveerd onderzoeker in sociale- of gezondheidswetenschappen of een soortgelijk vakgebied. Je hebt aantoonbare kennis en deskundigheid op het gebied van wetenschappelijk onderzoek in de ouderenzorg en bij voorkeur ervaring in het begeleiden van promotieonderzoek over de ouderenzorg. Je hebt aantoonbare ervaring in zowel kwantitatief als kwalitatief onderzoek. Daarnaast heb je ervaring en/of affiniteit met thema’s die relevant zijn voor de zorgpraktijk en mensgerichte ouderenzorg. Hierbij kun je denken aan houdbaarheid van de zorg, duurzame inzetbaarheid van zorgprofessionals, (onderzoek naar) maatschappelijke impact, zorgtechnologie en kwaliteit van zorg.
Je gaat graag als een pionier te werk. Je kunt een brug slaan tussen wetenschap en praktijk door gelijkwaardige samenwerking met diverse relevante stakeholders in de zorgpraktijk, het onderwijs en de universiteit vorm te geven. We zoeken een netwerker en verbinder die gemakkelijk kan schakelen tussen het werken met onderzoekers, zorgprofessionals, managers en ouderen; je hebt goede contactuele eigenschappen en je kunt goed samenwerken met mensen van een verschillende achtergrond, functie en ervaring. Je bent ondernemend, werkt zelfstandig en hebt een creatieve visie.

Arbeidsvoorwaarden
Het betreft een functie voor 0.8 fte (32 uur per week) van de volledige werktijd.
Dit is een vacature voor een structurele positie overeenkomstig artikel 2.3 lid 1 Cao Nederlandse Universiteiten. Je krijgt een tijdelijke arbeidsovereenkomst voor de duur van 12 maanden. Bij gebleken geschiktheid en voortzetting in dezelfde functie krijg je na deze periode aansluitend een opvolgend dienstverband.

Tilburg University biedt uitstekende arbeidsvoorwaarden met aandacht voor flexibiliteit en (persoonlijke) ontwikkelingen en heeft uitstekende secundaire arbeidsvoorwaarden.
Het salaris bedraagt minimaal €4.814,- en maximaal €6.181,- bruto per maand bij een full time dienstverband, gebaseerd op UFO-profiel Onderzoeker 2 en salarisschaal 12 van de Cao Nederlandse Universiteiten. Tilburg University hanteert een neutrale beloningssystematiek voor inschaling die uitgaat van werkervaring.

Je hebt recht op een vakantietoeslag van 8% en een eindejaarsuitkering van 8,3% van uw bruto jaarinkomen. Als u 40 uur per week werkt, ontvang je 41 vakantiedagen per jaar. Onderzoekers van buiten Nederland kunnen, indien zij voldoen aan de daarvoor gestelde voorwaarden, in aanmerking komen voor een onbelaste vergoeding van 30% van hun belastbaar salaris. De universiteit vraagt deze tegemoetkoming namens hen aan.
We maken heldere afspraken over loopbaanpaden en bieden allerlei voorzieningen en regelingen om een optimale balans tussen werk en privé te behouden. Ook kun je tal van trainingen volgen, bijvoorbeeld op het gebied van leiderschapsvaardigheden, persoonlijke effectiviteit en loopbaanontwikkeling.
Alle medewerkers van de universiteit vallen onder het zogenaamde Ambtenarenpensioenfonds (ABP).

Tilburg University hecht waarde aan een open en inclusieve cultuur. We omarmen diversiteit en stimuleren de onderlinge integratie van groepen medewerkers en studenten. We richten ons op het creëren van gelijke kansen voor al onze medewerkers en studenten, zodat iedereen zich thuis voelt in onze universitaire gemeenschap.
Tilburg University heeft een levendige campus in een prachtige groene omgeving die goed bereikbaar is met het openbaar vervoer. We zetten ons in voor een duurzame samenleving en dagen jou uit om hieraan een actieve bijdrage te leveren.

Kijk op werken bij Tilburg University voor meer informatie over onze arbeidsvoorwaarden.

Informatie en sollicitatie
We nodigen je uit om uiterlijk zondag 7 mei online te solliciteren voor deze functie.
Informatie over de Academische Werkplaats Ouderen kun je opvragen bij Charlotte Duijster (C.G.Duijster@tilburguniversity.edu mailto:secretariaat-tranzo@uvt.nl| 013-4662969). Indien je na het lezen van de vacature vragen hebt, kun je via Charlotte Duijster contact opnemen met Meriam Janssen of Sascha Bolt.

De eerste selectiegesprekken vinden plaats op maandag 15 mei 2023 en tweede gesprekken op maandag 22 mei 2023. De selectiecommissie bestaat uit: Sascha Bolt, Marjolein Dankers, Meriam Janssen, Claudia van Erven en Katrien Luijkx.
Je start idealiter op 01 juli 2023 met werken voor Tilburg University.
Deze vacature is gelijktijdig in- en extern gepubliceerd. Bij gelijke geschiktheid, gaat onze voorkeur uit naar een interne kandidaat.
Organisatie
Het motto van Tilburg University is 'Understanding Society'. Vanuit die visie doen onze ruim 2.800 medewerkers onderzoek, inspireren ze ruim 20.000 studenten van 110 nationaliteiten en brengen mensen uit verschillende vakgebieden en organisaties samen om te leren van elkaar. Zo willen we bijdragen aan het oplossen van complexe maatschappelijke vraagstukken. Hierbij werken we vanuit de economie, bedrijfswetenschappen en ondernemerschap, sociale en gedragswetenschappen, recht en bestuurskunde, geestes- en digitale wetenschappen en theologie. We zoeken de verbinding tussen de verschillende vakgebieden om oplossingen te vinden voor de grote vraagstukken waar we als samenleving mee te maken hebben. Onze studenten worden opgeleid tot verantwoordelijke en ondernemende denkers, gedreven door solidariteit, verantwoordelijkheidsgevoel en inlevingsvermogen, die in staat zijn op een innovatieve manier invloed uit te oefenen en richting te geven aan een snel veranderende samenleving. Tilburg University heeft een cultuur van samenwerking en co-creatie, op lokaal, regionaal, nationaal en internationaal niveau.

Sollicitatiecode
Tilburg University hanteert de NVP-sollicitatiecode van de Nederlandse Vereniging voor Personeelsmanagement & Organisatieontwikkeling.

Disclaimer
De tekst in deze vacatureadvertentie is auteursrechtelijk beschermd eigendom van Tilburg University. Gebruik, verspreiding en verdere openbaarmaking van de advertentie zonder uitdrukkelijke toestemming van Tilburg University is niet toegestaan en dat geldt expliciet voor gebruik door werving- en selectiebureaus welke niet rechtstreeks handelen in opdracht van de Tilburg University. Reacties naar aanleiding van werving door niet-opdrachtnemers van Tilburg University worden niet in behandeling genomen.",https://media.glassdoor.com/sql/384527/tilburg-university-squarelogo-1426681542506.png,Tilburg,€5K - €6K (Employer est.),Tilburg University
ART-VI: zorginnovatie voor volwassenen met visuele en psychische problematiek,"Wat ga je onderzoeken
In Nederland zijn naar schatting 8.000 tot 9.000 mensen met een visuele beperking en een ernstige psychische aandoening (EPA). Een gering aantal cliënten ontvangt hiervoor langdurige intensieve en gepersonaliseerde zorg vanuit expertisecentra voor blinden en slechtzienden, zoals de Robert Coppes Stichting in Vught, die zich gespecialiseerd heeft op dit gebied. Het verlenen van deze zorg is uitdagend vanwege de kwetsbaarheid van cliënten en de complexiteit van problemen. Cliënten hebben vaak behoefte aan meer zelfstandigheid en verbondenheid, maar hebben veel moeite om dit te bereiken. Hulpverleners ervaren dilemma’s tussen het werken aan herstel en het bieden van veiligheid en bescherming. Dit leidt tot situaties waarin vooruitgang stagneert. Een nieuwe professionele standaard voor langdurige zorg die binnen de geestelijke gezondheidszorg is ontwikkeld, genaamd Active Recovery Triad (ART), zou hierin uitkomst kunnen bieden. Binnen ART zijn openheid, aandacht, vertrouwen en het inzetten van een presente benadering van belang om te kunnen werken aan herstel en persoonlijke groei. Het is de kunst cliënten uit te dagen met onophoudelijk vertrouwen, onbevooroordeeld luisteren en nabij zijn. Dit gebeurt binnen een actieve ‘triade’ van cliënt, naasten en hulpverleners.

Wat ga je doen
Op basis van Participatief Actie Onderzoek, met kwalitatieve en kwantitatieve onderzoeksmethoden, wordt gekeken hoe dit veelbelovende kader zou kunnen passen binnen de langdurige zorg voor mensen met een visuele beperking en EPA. Een passend ‘ART-VI’ model zal ontwikkeld worden dat aansluit bij de behoeften van deze zowel fysiek als mentaal zwaar belaste doelgroep. Ook worden de effecten hiervan gemeten op kwaliteit van zorg en kwaliteit van leven, en wordt een uitgebreide procesevaluatie uitgevoerd. Als promovendus ben je verantwoordelijk voor de uitvoering van dit onderzoek in nauwe samenwerking met cliënten en professionals van de Robert Coppes Stichting. Je werkt binnen de Low Vision onderzoeksgroep bij de afdeling Oogheelkunde van Amsterdam UMC, locatie VUmc, en voor ca. 2 dagen in de week bij de Robert Coppes Stichting te Vught waar het onderzoek gedeeltelijk plaats vindt.

Wat neem je mee
Als promovendus in dit project is het belangrijk dat jij naast een analytische en onderzoekende houding, ook beschikt over goede contactuele vaardigheden. Deze vaardigheden zijn zowel belangrijk voor het verrichten van het onderzoek, als in het onderhouden van het contact/netwerk met professionals, cliënten en partners die bij het project betrokken zijn. Om de voortgang en het succes van het project te waarborgen, bezit jij naast veel enthousiasme en ambitie ook over goede organisatorische vaardigheden.
Daarnaast bezit jij de volgende vereisten en kwaliteiten:
Een afgeronde Master bij voorkeur in de richting van psychologie, pedagogiek, filosofie, sociale- of gezondheidswetenschappen of aanverwante studie;
Affiniteit met volwassenen, oogheelkunde, visuele beperkingen of chronische aandoeningen, psychologie, psychiatrie en participatief actie onderzoek;
Goede uitdrukkingsvaardigheid in woord en geschrift in Nederlands en Engels;
Ervaring met uitvoeren van wetenschappelijk onderzoek, statistische analyses, kwalitatief onderzoek of het hebben gevolgd van een research master strekken tot aanbeveling.
Wat bieden we jou
Een contract voor de duur van het project.
Inschaling in salarisschaal OIO: € 2.789 tot € 3.536 bruto bij een fulltime dienstverband (afhankelijk van opleiding en ervaring).
Naast een goed basissalaris krijg je onder andere 8,3% eindejaarsuitkering en 8% vakantietoeslag. Bereken hier jouw netto salaris.
Gratis en onbeperkt toegang tot onze online leeromgeving GoodHabitz.
Pensioenopbouw bij het ABP, waarvan wij 70% van de premie betalen.
Vergoeding van 75% van je OV-reiskosten. Kom je liever op de fiets? Dan hebben we een goede fietsregeling.
Een actieve personeelsvereniging én Jong Amsterdam UMC vereniging, die beide leuke (sportieve) activiteiten en evenementen organiseren.
Waar en met wie werk je samen
Je nieuwe werkomgeving is de afdeling Oogheelkunde (onderzoekslijn Low Vision Research) van Amsterdam UMC, locatie VUmc (waar je in dienst bent) en de Robert Coppes Stichting te Vught (een zorginstelling voor blinden en slechtzienden en bijkomende problematiek). Je voert het onderzoek uit in nauwe samenwerking met collega onderzoekers en promovendi, en ook met professionals en cliënten van de Robert Coppes Stichting.
Werken in Amsterdam UMC, locatie VUmc betekent werken in een inspirerende en professionele omgeving waar het ontwikkelen van talenten en vaardigheden sterk wordt aangemoedigd. De cultuur is open en de samenwerking over het algemeen laagdrempelig. Bovendien streven we naar gelijke kansen voor iedereen. Wij bieden je veel mogelijkheden voor persoonlijke ontwikkeling, verdieping en verbreding, aanvullende cursussen en een plaats om te groeien.

Dit combineer je met het werken bij de Robert Coppes Stichting, waar je in de praktijk meemaakt hoe het is om een visuele beperking en bijkomende problematiek te hebben en zorg te organiseren rondom deze speciale groep mensen. Er wordt uitdagend en specialistisch werk geleverd door ervaren professionals die graag vanuit het hart werken. De teams hebben veel eigen regelruimte om cliënten zo goed mogelijk te ondersteunen, samen te werken en zich als team te ontwikkelen. De fijne open sfeer is kenmerkend voor de stichting.

Interesse in deze functie
Vrijdag 14 april is de deadline voor het indienen van een sollicitatiebrief.
Er is een gedeelde selectiecommissie, jouw cv en motivatiebrief zullen met de collega's van de Robert Coppes Stichting gedeeld worden.
De eerste ronde sollicitatiegesprekken staat gepland op donderdag 4 mei 2023 in de middag bij Amsterdam UMC - locatie VUmc. Wij vragen je om hier alvast rekening mee te houden. De tweede gespreksronde volgt in principe op dinsdag 16 mei bij de Robert Coppes Stichting te Vught.
Heb je nog vragen? Voor inhoudelijke informatie kun je terecht bij Prof.dr. Ruth van Nispen via r.vannispen@amsterdamumc.nl of bij dr. Hilde van der Aa via h.vanderaa@amsterdamumc.nl.
Voor meer informatie over de sollicitatieprocedure kun je terecht bij Chey Edwards, Recruitment Adviseur, via c.i.edwards@amsterdamumc.nl of via 06-21487245.
Een referentiecheck en screening kunnen onderdeel zijn van de procedure. Lees hier wat dit inhoudt. Kom je bij ons in dienst, dan vragen we een VOG (Verklaring Omtrent Gedrag).
Interne kandidaten krijgen, bij gelijke geschiktheid, voorrang op externe kandidaten.
Acquisitie naar aanleiding van deze vacature wordt niet op prijs gesteld.",https://media.glassdoor.com/sql/474928/academic-medical-center-squarelogo-1426591808307.png,Netherlands,€3K - €4K (Employer est.),Amsterdam UMC
Junior Researcher,"Belangrijkste punten
Uur
24 u.
Salarisindicatie
bruto/mnd.
o.b.v. fulltime
€ 2.960 - € 3.247
Deadline
20 apr 2023

Het project Triggers & Tech is een samenwerking van Psychology, Health & Technology (PHT) en Human Media Interaction (HMI) van de Universiteit Twente dat de toegevoegde waarde onderzoekt van virtual reality (VR) en mobiele apps voor de behandeling van verslaving bij mensen met een licht verstandelijke beperking (LVB). Het project is in 2022 gestart met een interdisicplinair projectteam, bestaande uit een PhD student, supervisoren en beoogd promotor. Binnen het project wordt samengewerkt met Tactus (verslavingszorg), Transfore (forensische zorg) en Trajectum (zorg voor mensen met een verstandelijke beperking).

Het team zoekt uitbreiding en ondersteuning in de vorm van een junior onderzoeker. De functie is voor drie dagen per week, dus kan aangevuld worden met andere (bestaande of nieuwe) werkzaamheden, bijvoorbeeld als psycholoog of docent. Indien wenselijk, zullen we helpen met het uitzoeken van de mogelijkheden binnen één van de drie deelnemende zorginstellingen en de vakgroep PHT. De functie biedt een uitgelezen mogelijkheid om ervaring op te doen met onderzoek en uitgebreid kennis te maken met werken aan de Universiteit Twente. Ook kunnen we mogelijkheden verkennen om de aanstelling na drie jaar te verlengen zodat er eventueel een PhD traject van gemaakt kan worden.

Achtergrond:

Middelenmisbruik heeft veel negatieve gevolgen voor de fysieke en mentale gezondheid van gebruikers. Bestaande behandelingen binnen de verslavingszorg zoals cognitieve gedragstherapie (CGT) zijn in principe werkzaam, maar slaan minder goed aan bij mensen met een lichte verstandelijke beperking (LVB). Een verklaring daarvoor is dat er in CGT een groot beroep wordt gedaan op cognitieve en adaptieve vaardigheden, zoals reflectie op het gedrag en het toepassen van aangeleerde vaardigheden in het dagelijks leven. Ervaringsgerichte, gepersonaliseerde technologieën zoals interactieve virtual reality (VR) en mobiele apps bieden nieuwe mogelijkheden om deze kwetsbare en onderbelichte doelgroep beter bij de behandeling te betrekken. In dit project voegen we interactieve VR van CleVR en een mobiele dagboek-app toe aan CGT+. Deze aanpak, genaamd CGT+TECH, wordt specifiek aangepast voor verslaafde mensen met een LVB. Door middel van verschillende kwantitatieve en kwalitatieve studies kijken we niet alleen naar of, maar ook naar hoe, waarom, wanneer en voor wie deze technologie van toegevoegde waarde is. We zijn op zoek naar een junior onderzoeker die samen met de promovendus de verschillende onderzoeken opzet, waarbij er ook ruimte is om zelfstandig onderzoeken uit te voeren. Ook is het van belang dat de junior onderzoeker contact legt en onderhoudt met de verschillende deelnemende ggz-instellingen (inclusief behandelaren, managers en patiënten). De exacte taakverdeling tussen de promovendus, junior onderzoeker en rest van het team zal altijd in overleg gebeuren, waarbij er voldoende aandacht is voor de wensen en talenten van alle teamleden.

Dit interdisciplinaire project is opgedeeld in vijf verschillende deelprojecten waar je als junior onderzoeker (deels) in mee zal draaien

1. In het eerste deelproject gaan we via co-creatieworkshops samen met patiënten en zorgverleners uitzoeken op welke manier VR en de app het beste geïntegreerd kunnen worden in CGT+ (dit onderdeel is vrijwel afgerond).
2. In het tweede deelproject voeren we meerdere studies uit (single-case studies, mixed-methods evaluaties) om inzicht te krijgen in de manier waarop VR en de app werken binnen CGT+.
3. Het derde deelproject is gericht op de ‘optimalisatie’ van CBT+TECH. Op basis van de bevindingen uit de eerste twee deelproject stellen we de meest optimale versie van CBT+TECH op.
4. In het vierde deelproject gaan we de werkzaamheid CGT+TECH onderzoeken in een grote ‘mixed-methods realist evaluation’ die plaatsvindt bij drie organisaties (Transfore, Trajectum en Tactus).
5. Het vijfde en laatste deelproject is gericht op de implementatie van CGT+TECH in de praktijk.

Profiel
Je hebt een afgeronde universitaire masteropleiding in psychologie, gezondheidswetenschappen, of een vergelijkbare studie waarbij je kennis en/of ervaring hebt opgedaan met kwantitatief en kwalitatief onderzoek
Je hebt affiniteit met de geestelijke gezondheidszorg en de behandeling van kwetsbare, complexe doelgroepen
Je vindt het leuk om je te verdiepen in verschillende disciplines (verslavingszorg, gezondheidspsychologie, human-centred design, implementation science, et cetera)
Je hebt een sterke Nederlandse en Engelse communicatieve vaardigheden (schriftelijk en mondeling): niet alleen in de academische wereld, maar ook in relatie tot medewerkers en patiënten van de deelnemende instellingen
Je hebt een proactieve, leergierige en ‘getting things done’ mentaliteit, en hebt tegelijk geduld met en begrip voor de mogelijkheden en onmogelijkheden van eindgebruikers
Je bent in staat om patiënten, zorgverleners en andere betrokkenen actief te betrekken en te enthousiasmeren bij de verschillende deelonderzoeken, ook wanneer participatie in onderzoek voor hen niet vanzelfsprekend is
Reizen naar en werken bij ggz-instellingen vind je een interessante extra dimensie aan het doen van onderzoek met deze doelgroep
Je bent in staat om een goede balans te vinden tussen creativiteit, robuust onderzoek en pragmatiek.
Ons aanbod
De UT biedt een dynamische en internationale omgeving, die de voordelen van academisch onderzoek combineert met een onderwerp van hoge industriële relevantie, uitstekende arbeidsomstandigheden, een spannende wetenschappelijke omgeving en een groene en levendige campus
Je hebt een dienstverband van 0.6 FTE (24 uur) voor de duur van 3 jaar en kunt deelnemen aan alle arbeidsvoorwaarden die de universiteit biedt
Het bruto maandsalaris o.b.v een fulltime dienstverband start met € 2.960,- in het eerste jaar en bedraagt € 3.247,- in het derde jaar van jouw dienstverband. Daarnaast kent de Universiteit Twente een vakantietoeslag van 8% en een eindejaarsuitkering van 8,3%
Uitstekende faciliteiten voor professionele en persoonlijke ontwikkeling
Een trainingsprogramma waarin jij en je begeleiders een plan maken voor opleiding en begeleiding
De mogelijkheid tot het meepubliceren in studies of het zelf schrijven van artikelen, al dan niet in het kader van een (toekomstig) PhD traject
We stimuleren een hoge mate van verantwoordelijkheid en zelfstandigheid, maar stimuleren ook interactie en discussie met collega's
Informatie en aanmelding

De startdatum van deze functie kan in overleg worden vastgesteld. De sollicitatiegesprekken zullen online plaatsvinden op vrijdag 27 april.

Solliciteer uiterlijk 20 april 2023 via onderstaande button en voeg toe:

een motivatiebrief, waarin jouw specifieke interesse, kwalificaties en motivatie om naar deze functie te solliciteren wordt benadrukt. Geef hierin ook aan per wanneer je beschikbaar zou zijn
een gedetailleerd cv
twee referenties
Wil je meer informatie, neem dan contact op met dr. Hanneke Kip, h.kip@utwente.nl of met dr. Joanneke van der Nagel, j.e.l.vandernagel@utwente.nl.

Over de organisatie

De Faculteit Behavioural, Management and Social sciences (BMS) wil een sleutelrol vervullen in het begrijpen, gezamenlijk ontwikkelen en evalueren van innovaties in de samenleving. Technologische ontwikkelingen zijn de motor van innovatie. Als een technische universiteit die mensen voorop stelt, stemmen wij ze af op menselijke behoeften en gedrag en gebruiken we social engineering om ze te integreren in de maatschappij. Ook zorgen we voor adequaat beheer op publiek en privaat niveau, en voor robuuste, inclusieve en eerlijke organisatiestructuren. Dat doen we door het ontwikkelen, delen en toepassen van hoogwaardige kennis in de Psychologie, Bedrijfskunde, Bestuurskunde, Communicatiewetenschappen, Filosofie, Onderwijskunde en Gezondheidswetenschappen. Ons onderzoek en onderwijs in deze disciplines draait om het aangaan en oplossen van maatschappelijke uitdagingen. De onderzoeksprogramma's van BMS zijn nauw verbonden met het onderzoek van de UT-instituten Mesa+ Institute for Nanotechnology, TechMed Centre en Digital Society Institute.

Als werkgever biedt de Faculteit BMS werk dat ertoe doet. Wij rusten je toe om nieuwe mogelijkheden te creëren voor jezelf en voor onze samenleving. Je wordt bij ons deel van een toonaangevende technische universiteit met toenemende, positieve maatschappelijke impact. We bieden een open, inclusieve en ondernemende sfeer, waarin we je stimuleren om gezonde keuzes te maken, bijvoorbeeld via onze flexibele, aanpasbare arbeidsvoorwaarden.

Wil je meer weten?
Kip, H. (Hanneke)
Universitair docent
Kip, H. (Hanneke)
Universitair docent
Heb jij vragen over deze vacature? Dan kun jij voor alle inhoudelijke vragen over deze functie en de sollicitatieprocedure terecht bij Hanneke. Voor algemene vragen over werken voor de UT verwijzen wij je graag naar de chatbot.
Contact
Tel.:+31534896536
E-mail:h.kip@utwente.nl
Sollicitatiestappen
Stap 1
.
Wanneer je een vacature ziet die je aanspreekt kun je online solliciteren. Wij vragen jou om een CV en motivatiebrief en/of lijst van publicaties te uploaden. Je ontvangt een ontvangstbevestiging via de mail.

Stap 2
Selectie.
De selectiecommissie bekijkt jouw sollicitatie en je ontvangt binnen 2 weken een reactie nadat de vacature is gesloten.
Stap 3
1e interview.
Het 1e gesprek (online of fysiek) dient als kennismaking waarbij wij ons voorstellen aan jou en jij aan ons. Je kunt gevraagd worden om een korte presentatie te geven. Dit zal in de uitnodiging verder worden toegelicht.
Stap 4
2e interview.
In het 2e gesprek gaan we dieper in op de inhoud, je vaardigheden en je talenten.
Stap 5
Het aanbod.
Wanneer de gesprekken positief zijn verlopen zal jou een passend aanbod worden gedaan.",https://media.glassdoor.com/sql/320105/university-of-twente-squarelogo-1433290124874.png,Enschede,€3K - €3K (Employer est.),Universiteit Twente
Psycholoog in opleiding tot GZ-psycholoog,"Voor deze vacature wordt gelijktijdig in- en extern geworven.


Adelante is een organisatie die ondersteuning biedt aan volwassenen en kinderen die te maken hebben met de gevolgen van een ziekte, aangeboren aandoening of ongeval. Ruim 1200 professionals en medewerkers verlenen die zorg vanuit diverse locaties verspreid over heel Limburg, inclusief de poliklinieken van een aantal ziekenhuizen. Cliënten kunnen terecht voor medisch specialistische revalidatie, gehoor-, taal- en spraakproblemen, speciaal onderwijs, medische kindzorg, sport en arbeidsrevalidatie.

Adelante richt zich niet op de beperking maar op de mogelijkheden om door te kunnen gaan. Ons motto: haal het beste uit jezelf!
Wij zijn per 1 september 2023 op zoek naar een
Psycholoog in opleiding tot GZ-Psycholoog
Kind & Jeugd

36 uur per week

Wil jij als masterpsycholoog een zo divers mogelijke opleidingsplek tot GZ-psycholoog volgen? Dan ben je bij ons aan het goede adres! Wij bieden namelijk een gecombineerde opleidingsplek waarin je zowel ervaring kunt opdoen binnen het poli(klinische) revalidatiecentrum K&J van Adelante als binnen de S-GGZ K&J van Mondriaan. Zoek jij uitdaging in je werk en wil jij je graag blijven ontwikkelen als professional? Lees dan zeker verder!
Wat ga je doen?
Als PIOG ben je tijdens je eerste opleidingsjaar (samen met de GZ-psychologen/werkbegeleiders) verbonden aan (diverse) leeftijdsgebonden multidisciplinaire revalidatieteams binnen Adelante Kind & Jeugd. Hierbij krijg je te maken met een grote diversiteit aan medische diagnoses, leeftijden en mentale niveaus. Als GZ-psycholoog (i.o.) ben je binnen de revalidatiesector een belangrijke spil in de nadere diagnostiek/behandeling ten aanzien van wat er cognitief, sociaal-emotioneel en gedragsmatig met het kind/jongere aan de hand is en heb je naast ouderbegeleiding, individuele diagnostiek en behandeling ook een belangrijke adviserende rol richting teamleden. Binnen de revalidatiesector is elk traject op maat en is creativiteit in het kijken naar het kind en zijn systeem in zijn geheel essentieel. Er is een nauwe samenwerking met paramedici, revalidatieartsen en het Mytyl onderwijs (hetgeen op dezelfde locatie gesitueerd is) waarbij elkaars krachten en expertise gebundeld worden om zo te komen tot een zo optimaal mogelijke ontwikkeling/participatie van het kind. Je tweede opleidingsjaar zal binnen Mondriaan K&J plaatsvinden.
Goed om te weten!
Het betreft een gecombineerde opleidingsplek Adelante K&J (1e jaar) en Mondriaan K&J (2e jaar).De opleiding vindt plaats in samenwerking met RINO Zuid conform de vereisten voor registratie als GZ-psycholoog in het kader van de wet BIG (Beroepen Individuele Gezondheidszorg).RINO Zuid verzorgt één dag in de week het cursorisch programma. De opleidingslocatie is Maastricht of Eindhoven, afhankelijk van de modules die je kiest.
Wie zoeken wij?
Je hebt een afgeronde academische opleiding in de psychologie of gezondheidswetenschappen met als afstudeerrichting geestelijke gezondheidskunde.Je bent in het bezit van een LOGO-verklaring.Je hebt bij voorkeur enkele jaren postacademische ervaring in de neuropsychologische diagnostiek en het behandelen van kinderen en jongeren.
- Door jouw inlevingsvermogen kun je je goed verplaatsen in de situatie van cliënten en ben je in staat de cliënt te stimuleren om de eigen behandelwensen en -verwachtingen te realiseren.
Je beschikt je over goede communicatieve vaardigheden.
Wat mag jij van ons verwachten?
Allereerst super collega’s met hart voor de revalidatiezorg!Een contract bij Adelante voor de duur van de opleiding.Er is sprake van 100% tegemoetkoming in de directe opleidingskosten en 100% van de reiskosten (op basis van openbaar vervoer 2e klasse) door Adelante.Het volgen van het cursorische programma vindt voor 50% in werktijd plaats.De vakbibliotheek Adelante stelt de verplicht aan te schaffen handboeken beschikbaar.
- Een salaris van minimaal € 3.389, - en maximaal € 4.964, - bruto per maand (FWG 60) bij een 36-urige werkweek, volgens CAO Ziekenhuizen.
Goede secundaire arbeidsvoorwaarden conform cao Ziekenhuizen.
Hebben wij jouw interesse gewekt?

Zorg dan dat wij jouw sollicitatie vóór 13 april a.s. hebben ontvangen.

Sonderaan deze pagina.
De eerste sollicitatiegesprekken vinden plaats op vrijdag 21 april.
Nog vragen over deze vacature?
Neem dan contact op met Ank Kole, opleider, via 045 -528 2766 voor inhoudelijke vragen. Vragen over de arbeidsvoorwaarden? Dan helpt Zenja Ubags, Corporate Recruiter, je graag via 045 528 27 34 of WhatsApp 06-17608869.
Goed om te weten!
Screening van CV, diploma's, identiteitsbewijs, VOG (verklaring omtrent gedrag) en een referentiecheck maken deel uit van de selectieprocedure. Adelante streeft naar participatie van mensen met een achterstand tot de arbeidsmarkt.
Wij werven zelf voor deze vacature. Acquisitie wordt niet op prijs gesteld, maar delen in je netwerk wel.",https://media.glassdoor.com/sql/402969/adelante-squarelogo-1646996111826.png,Limburg,€3K - €5K (Employer est.),Adelante
Klinisch informaticus in opleiding,"Job description
Wil jij
Bijdragen aan de voortschrijdende digitalisering in de zorg?
De verbindende factor zijn tussen zorg, informatie en organisatie?
Onderdeel worden van een nieuwe, snelgroeiende en gewilde beroepsgroep?
Een post-masteropleiding volgen en wat je leert direct toepassen in de praktijk?

Dan is dit de opleiding voor jou!
Klinisch informaticus in opleiding
De School of Medical Physics and Engineering Eindhoven (SMPE/e) van de Technische Universiteit Eindhoven (TU/e) zoekt samen met deze zorginstellingen kandidaten voor een opleidingsplaats:
Diakonessenhuis, Utrecht
OLVG, Amsterdam
Erasmus MC, Rotterdam

Voor verdere beschrijving van de instellingen en hun opleidingsomgeving klik hier, maar NIET via deze link solliciteren! Gebruik om te solliciteren de ""Solliciteer nu"" knop onderaan deze pagina.
Mogelijk komen er in week 13/14 nog opleidingsinstellingen bij.
Klinisch informaticus?
De snel voortschrijdende digitalisering in de zorg vraagt om een nieuwe beroepsgroep in de zorg. Klinisch informatici zijn in staat om de (complexe) informatiestromen binnen een zorginstelling en tussen instellingen te overzien door een procesmatige benadering en denkwijze. Op basis van een grondige analyse van de situatie ontwerpen zij een passend informatiesysteem, waarbij zij ook de organisatie, werkprocessen en ICT meenemen. Een klinisch informaticus bezit kennis op het gebied van informatievoorziening en ICT, zorg(processen) en zorgorganisatie. De klinisch informaticus bouwt een brug tussen het zorgproces, de bestuurlijke omgeving en de informaticaomgeving van de instelling. Daarbij is goede communicatie, zowel binnen als buiten de instelling, bepalend voor het succes van menig project.
Wat houdt de opleiding in?
Je volgt een tweejarige postmasteropleiding met het motto ‘institution based, university managed’. Dit betekent dat je in dienst bent van een zorginstelling waar je projecten doet op het gebied van de klinische informatica en dat SMPE/e de opleiding vanuit de TU/e verzorgt in de vorm van colleges, workshops, (internationale) conferenties en seminars. Tijdens je opleiding word je intensief begeleid door deskundigen uit het werkveld. Je volgt de opleiding samen met zo’n 12 andere trainees, waarbij intensief onderling contact zorgt voor een instelling overstijgend inzicht in het vakgebied. Daarnaast bouw je een uitgebreid netwerk op waar je tijdens en ook na de opleiding veel profijt van zult hebben.
Je voert tijdens de twee jaar verschillende projecten uit in de zorginstelling, waaronder één groot ontwerpproject. Daarnaast krijg je ook de mogelijkheid om met een extern project van drie maanden jouw kennis te verrijken in een andere werkomgeving (bijv. industrie, consultancy of een andere zorginstelling).
Meer details vind je op de website van de opleiding: www.tue.nl/ci.
Job requirements
Wie ben jij?
Een gemotiveerde, enthousiaste kandidaat met een passende vooropleiding op masterniveau op het gebied van (medische) informatica, technische bedrijfskunde, biomedische technologie, gezondheidswetenschappen of gelijkwaardig. Je hebt affectie met de zorg en bent bereid om twee jaar lang hard te werken in de combinatie van werk en opleiding. Bij voorkeur hebben kandidaten al enige jaren werkervaring (werk of promotieonderzoek).

Conditions of employment
Wat bieden wij?
Een tijdelijke aanstelling voor twee jaar in de zorginstelling (1 fte, ten minste 32u p/w) en op de TU/e (0.0 fte). Bandbreedte van het totale salaris is € 2.500,- tot € 4.500,- per maand (afhankelijk van achtergrond en werkervaring). Daarnaast is er een vergoeding voor vakliteratuur, studiematerialen, externe cursussen, externe opdracht, reiskosten en conferenties.
Wanneer start je?
De opleiding gaat van start op 1 oktober 2023.

Information and application
Solliciteren?
Gebruik hiervoor de ""Solliciteer nu"" knop op deze pagina.
Wij ontvangen graag vóór 1 mei 2023 een motivatie, cv (met foto) en een korte omschrijving van relevante projecten (afstuderen, promotie, werk), ter attentie van prof.dr.ir. Ward Cottaar.
Geef in je motivatiebrief duidelijk aan welke instelling(en) jouw voorkeur hebben en waarom.
Sollicitatiegesprekken vinden op 8, 9 en 10 mei 2023 plaats.

Verder informatie
Voor organisatorische inlichtingen kan je contact opnemen met Katharina Tietze (040-2475897); voor inhoudelijke met Ward Cottaar (040-247 4375), Hans Boon (06-10402096), Pim Volkert (06-53464704), Anne Marie Weggelaar (06-29010283) of Guido Zonneveld (06-48464068).
Website: www.tue.nl/ci",https://media.glassdoor.com/sql/156538/tu-e-squarelogo-1413235358456.png,Eindhoven,€3K - €5K (Employer est.),TU Eindhoven
Vakdidacticus Wiskunde en Informatica,"Belangrijkste punten
Uur
16 u.
Salarisindicatie
bruto/mnd.
o.b.v. fulltime
€ 3.974 - € 6.181
Deadline
10 apr 2023

Als vakdidacticus Wiskunde en Informatica voer je diverse taken uit. Je bent mentor van minor- en masterstudenten, je legt begeleidende en beoordelende lesbezoeken af, je draagt bij aan de colleges vakdidactiek en het beoordelen van opdrachten van studenten, je begeleidt onderwijsontwerpprojecten en je draagt bij aan de begeleiding van studenten bij hun afstudeeropdrachten. Ook neem je deel aan het onderwijsoverleg van de lerarenopleiding en denk je actief mee over ontwikkelingen binnen de opleiding.

Profiel
Je hebt een eerstegraads bevoegdheid in de wiskunde en informatica en een universitaire achtergrond.
Je hebt ruime onderwijservaring in het voortgezet onderwijs, bij voorkeur meer dan vijf jaar in het eerstegraadsgebied.
Je bent pedagogisch-didactisch onderlegd en bent vaardig in het coachen van anderen;
Je hebt ervaring met het begeleiden van studenten van de lerarenopleiding, bijvoorbeeld als vakcoach of schoolopleider, en/of het begeleiden van startende leraren.
Je bent bereid een bijdrage te leveren aan de vakken van de lerarenopleiding (vakdidactiek wiskunde en informatica, ontwerpstudio, onderzoek van onderwijs).
Je ziet ernaar uit stagebezoeken af te leggen aan onze studenten in de regio.
Je kunt zowel zelfstandig als samen met collega’s in de onderwijspraktijk werken.
Je werkt georganiseerd, bent flexibel en beschikt over goede sociale vaardigheden.
Je beschikt over goede communicatievaardigheden, zowel mondeling als schriftelijk.
Je spreekt en schrijft helder in de Nederlandse taal en beheerst de Engelse taal ten minste op C1-niveau.
Ons aanbod
De positie is voor 16 uur per week. De startdatum is 1 september 2023 (of zo spoedig mogelijk na deze datum).
Het salaris ligt tussen € 3.974,- en € 6.181,- bruto per maand (op basis van 38 uur), afhankelijk van kennis en ervaring.
Een arbeidsvoorwaardenpakket conform de CAO Nederlandse Universiteiten met onder andere een eindejaarbonus van 8,3%, een vakantie-uitkering van 8% en minimaal 232 verlofuren gebaseerd op een werkweek van 38 uur. Daarnaast neem je deel aan het pensioenfonds van het ABP.
Een uitstekend pakket aan secundaire arbeidsvoorwaarden en persoonlijke ontwikkelingsprogramma's.
Een dynamische, coöperatieve werkomgeving met ondernemende en enthousiaste collega’s.
Een hoge mate van verantwoordelijkheid en onafhankelijkheid.
Informatie en aanmelding

Jouw sollicitatie ontvangen wij graag uiterlijk 10 april 2023 via onderstaande link. De sollicitatie bestaat uit een motivatiebrief, curriculum vitae, een visie op onderwijs en bij voorkeur 2 referenties. Voor nadere inlichtingen kun je contact opnemen met dr. ir. Mark Timmer (m.timmer@utwente.nl; 053 489 3557) of prof. dr. Susan McKenney (susan.mckenney@utwente.nl; 053 489 2890).

Informatie over de vakgroep Docentontwikkeling (ELAN) kun je terugvinden op onze website

en informatie over de lerarenopleiding op deze website

Over de afdeling

De vakgroep Docentontwikkeling (ELAN) binnen het departement Learning, Data-Analytics en Technology (LDT) van de faculteit Behavioural, Management and Social Sciences (BMS) aan de Universiteit Twente (UT) leidt leraren op voor het voortgezet onderwijs via de UT-lerarenopleidingen: de master Educatie en Communicatie in de Bètawetenschappen en de educatieve minor Leren Lesgeven. Het gelieerde onderzoek van de vakgroep is gericht op de optimalisering van onderwijskwaliteit (o.a. differentiatie, vakdidactiek, formatief evalueren) en leerprestaties.

Over de organisatie

De Faculteit Behavioural, Management and Social sciences (BMS) wil een sleutelrol vervullen in het begrijpen, gezamenlijk ontwikkelen en evalueren van innovaties in de samenleving. Technologische ontwikkelingen zijn de motor van innovatie. Als een technische universiteit die mensen voorop stelt, stemmen wij ze af op menselijke behoeften en gedrag en gebruiken we social engineering om ze te integreren in de maatschappij. Ook zorgen we voor adequaat beheer op publiek en privaat niveau, en voor robuuste, inclusieve en eerlijke organisatiestructuren. Dat doen we door het ontwikkelen, delen en toepassen van hoogwaardige kennis in de Psychologie, Bedrijfskunde, Bestuurskunde, Communicatiewetenschappen, Filosofie, Onderwijskunde en Gezondheidswetenschappen. Ons onderzoek en onderwijs in deze disciplines draait om het aangaan en oplossen van maatschappelijke uitdagingen. De onderzoeksprogramma's van BMS zijn nauw verbonden met het onderzoek van de UT-instituten Mesa+ Institute for Nanotechnology, TechMed Centre en Digital Society Institute.

Als werkgever biedt de Faculteit BMS werk dat ertoe doet. Wij rusten je toe om nieuwe mogelijkheden te creëren voor jezelf en voor onze samenleving. Je wordt bij ons deel van een toonaangevende technische universiteit met toenemende, positieve maatschappelijke impact. We bieden een open, inclusieve en ondernemende sfeer, waarin we je stimuleren om gezonde keuzes te maken, bijvoorbeeld via onze flexibele, aanpasbare arbeidsvoorwaarden.

Wil je meer weten?
McKenney, S.E. (Susan)
Hoogleraar
McKenney, S.E. (Susan)
Hoogleraar
Heb jij vragen over deze vacature? Dan kun jij voor alle inhoudelijke vragen over deze functie en de sollicitatieprocedure terecht bij Susan. Voor algemene vragen over werken voor de UT verwijzen wij je graag naar de chatbot.
Contact
Tel.:+31534892890
E-mail:susan.mckenney@utwente.nl
Sollicitatiestappen
Stap 1
.
Wanneer je een vacature ziet die je aanspreekt kun je online solliciteren. Wij vragen jou om een CV en motivatiebrief en/of lijst van publicaties te uploaden. Je ontvangt een ontvangstbevestiging via de mail.

Stap 2
Selectie.
De selectiecommissie bekijkt jouw sollicitatie en je ontvangt binnen 2 weken een reactie nadat de vacature is gesloten.
Stap 3
1e interview.
Het 1e gesprek (online of fysiek) dient als kennismaking waarbij wij ons voorstellen aan jou en jij aan ons. Je kunt gevraagd worden om een korte presentatie te geven. Dit zal in de uitnodiging verder worden toegelicht.
Stap 4
2e interview.
In het 2e gesprek gaan we dieper in op de inhoud, je vaardigheden en je talenten.
Stap 5
Het aanbod.
Wanneer de gesprekken positief zijn verlopen zal jou een passend aanbod worden gedaan.",https://media.glassdoor.com/sql/320105/university-of-twente-squarelogo-1433290124874.png,Enschede,€4K - €6K (Employer est.),Universiteit Twente
Beleidsmedewerker onderzoeksinstituut Amsterdam Reproduction & Development,"Wat ga je doen
Als beleidsmedewerker van het onderzoeksinstituut Amsterdam Reproduction & Development (AR&D) van Amsterdam UMC lever je een onmisbare bijdrage aan de missie van ons instituut om door onderzoek naar voortplanting en ontwikkeling van de mens een bijdrage te leveren aan een gezondere toekomst. Jij bent als beleidsmedewerker de spil van AR&D, een multidisciplinair netwerk van enkele honderden onderzoekers van Amsterdam UMC, de Universiteit van Amsterdam en de Vrije Universiteit. In nauw overleg met de twee directeuren en het bestuur van het instituut en samen met onze secretaresse geef je dagelijks vorm aan het beleid. Dit houdt onder andere in: het uitzetten en organiseren van subsidierondes, opzetten en uitvoeren van het mentoring programma, organisatie van retraites en symposia, de registratie van onderzoekers en promoties, in- en externe communicatie (zoals de website en nieuwsbrief) en het financieel beheer van het instituut. Daarnaast is in de komende periode ook de voorbereiding van de visitatie van het onderzoeksinstituut één van de taken waarmee jij je bezig gaat houden.
Wat neem je mee
Een afgeronde Masteropleiding in de biomedische/gezondheidswetenschappen of vergelijkbaar.
Affiniteit met het vakgebied Gezondheidszorg/Human Reproduction & Development is een pré.
Goede mondelinge en schriftelijke communicatie in zowel Nederlands als Engels.
Wij zijn op zoek naar een enthousiaste nieuwe collega met organisatietalent. Vind je het leuk om met mensen uit verschillende vakgebieden samen te werken? Houd je ervan mensen en ideeën aan elkaar te verbinden en onderzoekers te ondersteunen het beste uit zichzelf te halen? Ben je creatief en proactief? En wil je bijdragen aan een uniek onderzoeksinstituut? Dan zoeken wij jou! Je denkt in mogelijkheden, bent proactief, werkt zelfstandig en nauwkeurig en haalt energie uit het zetten van de volgende stap met het instituut. Daarnaast weet je ook bestaande zaken beter en efficiënter te maken.

Wat bieden we jou
Een jaarcontract.
Inschaling in salarisschaal 9, 10: € 3.379 tot € 5.088 bruto bij een fulltime dienstverband (afhankelijk van opleiding en ervaring).
Naast een goed basissalaris krijg je onder andere 8,3% eindejaarsuitkering en 8% vakantietoeslag. Bereken hier jouw netto salaris.
Gratis en onbeperkt toegang tot onze online leeromgeving GoodHabitz.
Pensioenopbouw bij het ABP, waarvan wij 70% van de premie betalen.
Een (gedeeltelijke) vergoeding van je OV-reiskosten. Kom je liever op de fiets? Dan hebben we een goede fietsregeling.
Een actieve personeelsvereniging én Jong Amsterdam UMC vereniging, die beide leuke (sportieve) activiteiten en evenementen organiseren.
Waar en met wie werk je samen
Het instituut Amsterdam Reproduction and Development heeft een dagelijks bestuur van twee directeuren, een beleidsmedewerker en een secretaresse. Het beleids- en adviesorgaan van het onderzoeksinstituut wordt gevormd door het dagelijks bestuur en een research board bestaande uit 15 leden. Voor meer informatie over het onderzoeksinstituut zie: www.amsterdamumc.org/ARD.
Wij bieden je ruime gelegenheid tot ontplooiing, verdieping en verbreding, extra scholing en een plek om te groeien! Werken bij Amsterdam UMC betekent werken in een inspirerende en professionele omgeving waar ontwikkeling, in alle opzichten, wordt gestimuleerd.
Interesse in deze functie
Wil je eerst meer informatie? Neem dan gerust contact op met Lidewij Henneman (AR&D Directeur) of Tessa Roseboom (AR&D Directeur) via ARandD@amsterdamumc.nl. Voor meer informatie over het onderzoeksinstituut, zie ook www.amsterdamumc.org/ARD..
Voor meer informatie over de sollicitatieprocedure kun je terecht bij Carla Noom, Recruitment Adviseur, via 06-25210185.
Een referentiecheck en screening kunnen onderdeel zijn van de procedure. Lees hier wat dit inhoudt. Kom je bij ons in dienst, dan vragen we een VOG (Verklaring Omtrent Gedrag).
Interne kandidaten krijgen, bij gelijke geschiktheid, voorrang op externe kandidaten.
Acquisitie naar aanleiding van deze vacature wordt niet op prijs gesteld.
Wij zien uit naar onze kennismaking!",https://media.glassdoor.com/sql/474928/academic-medical-center-squarelogo-1426591808307.png,Amsterdam,€10.00 Per Hour(Employer est.),Amsterdam UMC
PhD Informatie-uitwisseling tussen zorgverleners en patiënten,"Wat ga je onderzoeken
Patiënten met kanker hebben informatie nodig die begrijpelijk is, goed onthouden kan worden, hen helpt bij het nemen van beslissingen en gevoelens van onzekerheid over wat hen te wachten staat doet afnemen. Echter, patiënten verschillen in hun informatiebehoeften Het doel van dit project is om te zorgen dat patiënten de informatie krijgen die aansluit op hun persoonlijke behoefte. Maatwerk dus.
Daarvoor is inzicht nodig in de overwegingen en keuzes van zorgverleners ten aanzien van de informatie die ze aan individuele patiënten geven. Ook is inzicht gewenst in hoe ze die informatie tijdens consulten afstemmen op de individuele patiënt, en het effect van ‘maatwerk’ op patiëntuitkomsten.
Dit project wordt gefinancierd door het KWF.

Wat ga je doen
Je gaat zorgverleners, artsen en verpleegkundigen, in focusgroepen bevragen over hun opvattingen en redenen om informatie wel of niet aan te passen aan individuele patiënten, en hoe ze dat dan doen. Daarnaast ga je video-opnames van consulten maken. Die opnames ga je analyseren op de gespreksvaardigheden die zorgverleners gebruiken om informatie af te stemmen op de patiënt, en de reacties daarop van die patiënt. Ten slotte worden zorgverleners en patiënten geïnterviewd terwijl men de video-opname van het eigen consult bekijkt.
Als onderzoeker ben je verantwoordelijk voor het verder uitdenken en opzetten van de verschillende deelstudies, samen met een onderzoeksassistent en de andere onderzoekers uit het team. Daarbij is er ruimte voor eigen inbreng en initiatief. Daarnaast ben je verantwoordelijk voor het werven van studie deelnemers, het verzamelen en analyseren van data en de rapportage daarvan in wetenschappelijke artikelen, resulterend in een promotie.
Bij het project zijn collega’s van de Universiteit van Oslo (Noorwegen) betrokken, wat internationale samenwerking mogelijk maakt.

Wat neem je mee
Voor deze studie zijn wij op zoek naar een veelzijdige, sociale en methodologisch goed onderlegde collega!
Belangrijk is dat je goed kunt communiceren met zowel zorgverleners en patiënten, als met onderzoekers.
Daarnaast heb je een Master in een gedragswetenschappelijke discipline, bijvoorbeeld in (Medische) Psychologie, Gezondheidswetenschappen, Communicatiewetenschappen, Public Health, of een andere relevante opleiding.
Een researchmaster strekt tot aanbeveling.
Zelfstandig werken gaat je goed af, maar je bent ook een teamplayer en hebt uitstekende sociale, communicatieve en organisatievaardigheden.
Je hebt een goede beheersing van de Nederlandse en Engelse taal, zowel mondeling als schriftelijk.
Aantoonbare affiniteit met de zorg voor mensen met kanker is een pré.
Wat bieden we jou
Een vliegende start van jouw carrière in het onderzoekswerk.
Alle ruimte voor jouw drive om de zorg van morgen vorm te geven.
Werken aan grootschalig én eigen onderzoek, met gemotiveerde collega’s.
Een contract voor een jaar (12 maanden). Met de intentie tot verlenging voor de duur van het project.
Inschaling in salarisschaal OIO (21): € 2.789 in het eerste jaar en oplopend tot € 3.536,= bruto in het vierde jaar, bij een fulltime dienstverband.
Naast een goed basissalaris krijg je onder andere 8,3% eindejaarsuitkering en 8% vakantietoeslag. Bereken hier jouw netto salaris.
Pensioenopbouw bij BeFrank, een modern, begrijpelijk en eerlijk geprijsd pensioen.
Uitstekende bereikbaarheid met het OV en vergoeding van een groot deel van je reiskosten. Daarnaast hebben we voldoende parkeerplaatsen op locatie AMC én een goede fietsregeling.
Waar en met wie werk je samen
Het project wordt gefinancierd door het KWF en betreft een samenwerking tussen de afdelingen Medische Psychologie van Amsterdam UMC en Communicatiewetenschappen van de Universiteit van Amsterdam.
Je komt te werken op de afdeling Medische Psychologie van Amsterdam UMC, locatie AMC. Prof. dr. Ellen Smets wordt je directe leidinggevende; prof. dr. Julia van Weert (Amsterdam School of Communication Research/ASCoR) maakt deel uit van het begeleidingsteam.
Binnen de afdeling Medische Psychologie lopen diverse onderzoeksprojecten naar medische communicatie zowel binnen de oncologie als andere klinische domeinen. Je zult dus onderdeel uitmaken van een groep enthousiaste, ambitieuze, deskundige onderzoekers.
.

Interesse in deze functie
Gedurende de publicatietermijn worden sollicitaties doorlopend in behandeling genomen. Bij invulling van de vacature wordt deze voortijdig gesloten.
De eerste ronde sollicitatiegesprekken staat gepland op 14 April. De tweede gespreksronde volgt op 21 April. Wij vragen je om hier alvast rekening mee te houden.
Gezien de samenstelling van het begeleidingsteam zullen ook personen van buiten Amsterdam UMC kennis nemen van jouw sollicitatie.
Heb je nog vragen? Voor inhoudelijke informatie kun je terecht bij prof. dr. Ellen Smets, projectleider, via e.m.smets@amsterdamumc.nl of via 0205664768.
Voor meer informatie over de sollicitatieprocedure kun je terecht bij Tanja Hart, Recruitment Adviseur, via t.hart@amsterdamumc.nl of via 06-21603178.
Een referentiecheck en screening kunnen onderdeel zijn van de procedure. Lees hier wat dit inhoudt. Kom je bij ons in dienst, dan vragen we een VOG (Verklaring Omtrent Gedrag).
Interne kandidaten krijgen, bij gelijke geschiktheid, voorrang op externe kandidaten.
Acquisitie naar aanleiding van deze vacature wordt niet op prijs gesteld.",https://media.glassdoor.com/sql/474928/academic-medical-center-squarelogo-1426591808307.png,Amsterdam,€21.00 Per Hour(Employer est.),Amsterdam UMC
"Universitair Docent Mental Disorders (0,8 - 1,0 fte)","We zijn op zoek naar een enthousiaste collega voor de positie van universitair docent ter versterking van ons interdisciplinair onderzoeksteam met de focus op het thema Mental Disorders.

Interdisciplinair onderzoeksteam Mental Disorders
De zorg voor mensen met psychiatrische aandoeningen staat onder enorme druk, wat zorgt voor onnodig lijden en beperkingen in (sociale) participatie. Dit is met name relevant voor mensen met ernstige psychiatrische aandoeningen, die vaker terugvallen en daardoor vaker gebruik maken van de al beperkte zorg. Tilburg University wil investeren in onderzoek naar preventie en interventie met een life-course perspectief. Daarom investeert onze faculteit in het onderzoeksthema Mental Disorders.
Voor de verdere versterking hiervan zoeken we een Universitair Docent, die zal worden ingebed in het departement Tranzo. Tranzo, het wetenschappelijk centrum voor zorg en welzijn, heeft als missie om wetenschap en praktijk te verbinden. Door in co-creatie samen met structurele samenwerkingspartners (o.a. GGZ instellingen, Trimbos-instituut, hogescholen) te werken aan kennisontwikkeling en -uitwisseling wordt beoogd het evidence-based werken te bevorderen.

Binnen Tilburg School of Social and Behavioral Sciences (TSB) van Tilburg University streven we ernaar om de vakkennis, ervaring en gerelateerde onderzoeksnetwerken van de onderzoeksgroepen te verbinden in nauwe samenwerking met het Herbert Simon Research Institute van TSB om interdisciplinaire kennis te verkrijgen die het begrip van het welzijn van individuen, teams, organisaties en de samenleving en hun vermogen om zich aan te passen aan een dynamische leef- en werkomgeving zal vergroten. Ons interdisciplinair onderzoek richt zich op actuele thema’s die behoefte hebben aan zowel fundamenteel als toegepast interdisciplinair onderzoek en combineert kennis en inzichten uit een selectieve groep van disciplines: cognitieve en neuropsychologie, ontwikkelings- en forensische psychologie, medische en klinische psychologie, sociale psychologie, gezondheidswetenschappen, human resources management, organisatie & management, sociologie, methodologie en statistiek en data science.

Functie-omschrijving
Als universitair docent ontwikkelt u uw eigen onderzoeksideeën en -activiteiten, passend binnen het thema Mental Disorders. Samen met de teamleden die aan hetzelfde onderzoeksthema werken, bepalen jullie het gezamenlijke onderzoeksprogramma en ontwikkelen jullie een netwerk binnen en buiten de faculteit en universiteit (team science).

Het verzorgen van onderwijstaken, -ontwikkeling en -coördinatie maakt deel uit van het takenpakket. Denk hierbij aan taken als het verzorgen van onderwijs binnen bestaande mastertracks (Health, Wellbeing and Society), thesisbegeleiding en het bevorderen, verkennen en ontwikkelen van nieuw onderwijsaanbod. Momenteel wordt een mastertrack Social Work ontwikkeld. U bent deel van het onderwijsteam binnen Tranzo. Uw onderwijstaken voert u uit in overleg met de departementsvoorzitter.

Takenpakket
De functie omvat 50% onderzoek en 50% onderwijs.
Tot de kerntaken behoren:
Zelfstandig ontplooien van onderzoeksactiviteiten als teamlid van het multidisciplinair facultaire onderzoeksteam op het terrein van Mental Disorders, waarbij het onderzoek wetenschappelijk vooraanstaand en innovatief te noemen is, met een duidelijke maatschappelijke relevantie.
Publiceren van de onderzoeksresultaten in kwalitatief hoogstaande (wetenschappelijke) tijdschriften en vakbladen, nationaal en internationaal.
Supervisie van onderzoeksassistenten, promovendi, en (junior of postdoc) onderzoekers, en initiëren en het leveren van een bijdrage aan het verwerven van onderzoeksfinanciering.
Bijdragen aan het onderwijs, met bijvoorbeeld inzet als cursuscoördinator, docent van hoor- en werkcolleges, als (mede-)ontwikkelaar van cursussen en nieuw onderwijsaanbod, en als masterthesis begeleider.
Participeren in de managementtaken van het departement en in commissies van de faculteit.

Functie-eisen
Gepromoveerd in de sociale wetenschappen en/of gezondheidswetenschappen. De kwaliteit van de kandidaat blijkt onder meer uit een kwalitatief hoogstaand proefschrift en uit publicaties in vooraanstaande internationale wetenschappelijke tijdschriften en vakbladen.
Affiniteit met interdisciplinair én maatschappelijk relevant wetenschappelijk onderzoek.
Aantoonbare wetenschappelijke integriteit en ervaring met open science.
Ervaring en affiniteit met academisch onderwijs verzorgen. Het hebben van een BKO, of het voornemen dit op korte termijn te behalen, strekt tot aanbeveling.
Collegiaal, werkt graag in teamverband en levert een bijdrage aan een open en inclusieve werksfeer.
Uitstekende beheersing van de Nederlandse taal en goede beheersing Engelse taal (CEFR: C2 level).

Arbeidsvoorwaarden
Het is een vacature, met eerst een tijdelijke aanstelling voor 18 maanden bij het departement Tranzo van de Tilburg School of Social and Behavioral Sciences van Tilburg University, die bij goed functioneren wordt omgezet naar een vast dienstverband.
Tilburg University kent een goed arbeidsvoorwaardenpakket. Het betreft een dienstverband volgens het UFO-profiel (universiteit functie ordenen) Universitair Docent, met een inschaling tussen de €3.974 en €6.181 bruto per maand bij een voltijdse aanstelling (schaal 11-12).

Informatie en sollicitatie
Voor meer inhoudelijke informatie kan contact worden opgenomen met prof. dr. Ien van de Goor (L.vandeGoor@tilburguniversity.edu) of dr. Kim Janssens (K.M.E.Janssens@tilburguniversity.edu). Meer informatie over Tilburg University vindt u op www.tilburguniversity.edu en over Tranzo op www.tilburguniversity.edu/tranzo.

Solliciteren op deze vacature kan uitsluitend online. Uw sollicitatie, voorzien van motivatiebrief en cv kunt u digitaal insturen. De screening van kandidaten begint zodra sollicitaties zijn ontvangen en gaat door totdat de functie is vervuld, of tot uiterlijk 1 juni 2023.
Tilburg School of Social and Behavioral Sciences
Tilburg University is een moderne gespecialiseerde universiteit. Het onderwijs en onderzoek van de Tilburg School of Social and Behavioral Sciences (TSB) zijn georganiseerd rond de thema’s Health, Care & Well-being en People, Work & Organizations. Met een inspirerende werkomgeving daagt de school haar medewerkers uit om hun ambities te verwezenlijken. Betrokkenheid en samenwerking zijn daarbij belangrijke uitgangspunten.

Tranzo
Tranzo is het wetenschappelijk centrum voor zorg en welzijn binnen Tilburg School of Social and Behavioral Sciences. De missie van Tranzo is het verbinden van wetenschap en praktijk op het gebied van zorg en welzijn. Door in co-creatie met de praktijk te werken aan kennisontwikkeling en -uitwisseling wordt beoogd het evidence-based werken te bevorderen. Hierbij is de interactie tussen drie partijen van wezenlijk belang: onderzoekers, professionals (als zorgverleners en beleidsmedewerkers) en de burger of patiënt (de vraagzijde).
Voor verschillende expertise-gebieden zijn academische werkplaatsen (AWs) opgericht. Dit zijn duurzame samenwerkingsverbanden met praktijkorganisaties, waarbij onderzoeksthema’s als kwaliteit van leven en kwaliteit van zorg centraal staan. De UD sluit binnen Tranzo aan bij een of meer AWs. Het meest passend voor het thema Mental Disorders zijn de AWs Geestdrift en Technological and Social Innovation for Mental Health (IMH). Onderzoeksthema’s die binnen de AW Geestdrift aan bod komen: het verbeteren van de kwaliteit van zorg en kwaliteit van leven van mensen met psychische aandoeningen, zoals nagaan hoe het eigen inzicht in de behoeften van cliënten kan worden vergroot; de ontwikkeling, implementatie en evaluatie van interventies; het beleid binnen de geestelijke gezondheidszorg; herstel en rehabilitatie, ouderenpsychiatrie, somatische en symptoom-stoornissen, persoonlijkheidsstoornissen en autisme, forensische geestelijke gezondheidszorg, antisociaal gedrag en stigmatisering. Bij de AW IMH staan drie onderzoeksthema’s centraal: 1) transities in de mentale gezondheidszorg, 2) gezonde omgeving en 3) gepersonaliseerde mentale gezondheid.
Tilburg School of Social and Behavioral Sciences

Sollicitatiecode
Tilburg University hanteert de NVP-sollicitatiecode van de Nederlandse Vereniging voor Personeelsmanagement & Organisatieontwikkeling.

Disclaimer
De tekst in deze vacatureadvertentie is auteursrechtelijk beschermd eigendom van Tilburg University. Gebruik, verspreiding en verdere openbaarmaking van de advertentie zonder uitdrukkelijke toestemming van Tilburg University is niet toegestaan en dat geldt expliciet voor gebruik door werving- en selectiebureaus welke niet rechtstreeks handelen in opdracht van de Tilburg University. Reacties naar aanleiding van werving door niet-opdrachtnemers van Tilburg University worden niet in behandeling genomen.",https://media.glassdoor.com/sql/384527/tilburg-university-squarelogo-1426681542506.png,Tilburg,€4K - €6K (Employer est.),Tilburg University
Promovendus Huidtherapie,"“Wil jij graag een bijdrage leveren aan de kwaliteitscultuur binnen de huidtherapie op het gebied van verdachte huidafwijkingen in de eerstelijnszorg?”

Werken bij De Haagse heeft het!

In het kort (kader):
Kenniscentrum: Health Innovation
Locatie: de Haagse Hogeschool Hoofdlocatie
Opleidingsniveau: Master
Aantal uren per week: 0,8 FTE
Salarisindicatie: Minimaal € 3.018,49 – Maximaal € 4.569,57 bruto per maand (o.b.v. full time) schaal 10

Hoe ziet het werk van een Promovendus Huidtherapie bij De Haagse eruit?
Het aantal mensen met huidkanker en daarmee het aantal mensen met een verdachte huidafwijking neemt steeds meer toe en zal ook de komende jaren blijven toenemen. Hierdoor zal de vraag naar deze zorg toenemen bij de huisarts, terwijl het zorgpotentieel van huisartsen al onder druk staat vanwege de vergrijzing en het afnemen van het aantal beschikbare huisartsen. Als huidtherapeuten kunnen aantonen dat ze nauwkeurig een inschatting kunnen maken van verdachte huidafwijkingen zou dit de zorgvraag bij de huisarts kunnen verminderen. Het doel van dit onderzoek is dan ook om de nauwkeurigheid en doelgerichtheid van de inschatting van huidtherapeuten van verdachte huidafwijkingen in kaart te brengen. Hiermee draagt dit onderzoek ook bij aan de kwaliteitscultuur binnen de huidtherapie en verbetering van de nauwkeurigheid van de risico-inschatting van verdachte huidafwijkingen.

Jouw functie
Als PhD-kandidaat ben je de onderzoeker op het 4-jarige onderzoeksproject “De rol van huidtherapeuten in de eerstelijn bij het herkennen van verdachte huidafwijkingen” gefinancierd door ZonMw.

Het onderzoek is veelzijdig en bestaat uit meerdere stappen. In de eerste stap breng je de percepties van patiënten, huidtherapeuten, huisartsen en dermatologen in kaart ten aanzien de risico-inventarisatie van verdachte huidafwijkingen. Mede op basis hiervan ga je aan de slag met het ontwikkelen en implementeren van een risico-taxatie instrument voor de huidtherapeuten. Tot slot bepaal je de diagnostische test nauwkeurigheid van de inschatting van huidtherapeuten al dan niet in combinatie met een digitale app. Het verloop van het onderzoek beschrijf je in een proces evaluatie. Je rondt het promotietraject af met een proefschrift.

Dit project is een samenwerking tussen de Haagse Hogeschool, Erasmus Medisch centrum, Hogeschool Utrecht en verschillende huidtherapiepraktijken. Je gaat samenwerken met al deze verschillende partijen.

Over Kenniskring Oncologische Zorg
Als PhD-kandidaat ben je lid van de kenniskring Oncologische zorg binnen de Haagse Hogeschool en zijn je directe collega’s docentonderzoekers en PhD-kandidaten. Je hebt geregeld overleg met de kenniskring waarbinnen onder andere nieuwe ideeën voor onderzoek, methodologische vraagstukken en voorlopige resultaten van onderzoek gedeeld worden.

Wat vragen wij van jou?
Het allerbelangrijkste vinden wij dat jij aansluiting hebt met de cultuur op onze hogeschool en dat jij je kunt vinden in onze waarden, onze manier van werken en ons wereldbeeld.

Daarnaast vinden wij het onderstaande ook van belang om een Promovendus Huidtherapie te kunnen zijn:
Je bent in bezit van een bachelor Huidtherapie en werkervaring binnen dit vakgebied;
Je bent in bezit van een master sociale- of gezondheidswetenschappen, of een andere relevante onderzoeksopleiding;
Je hebt ervaring met het uitvoeren van onderzoek en bent betrokken (geweest) bij onderzoek op het gebied van huidtherapie;
Je hebt affiniteit met zowel kwalitatief als kwantitatief onderzoek;
Je hebt ervaring met het uitvoeren van diverse statische analyses;
Je hebt een goede beheersing van de Nederlandse en Engelse taal.

Wat mag je van ons verwachten?
We willen heel graag dat jij als Promovendus Huidtherapie succesvol wordt en dat je het naar je zin hebt bij De Haagse. Daarom bieden wij je:
Een tijdelijke aanstelling van een jaar van 0,8 fte, 32 uur per week, met daarna een mogelijkheid op verlenging in tijdelijk of vast dienstverband;
Een salaris van maximaal € 4.569,57 bruto per maand (schaal 10) bij een volledige werkweek, exclusief 8% vakantietoeslag. (Onze arbeidsvoorwaarden zijn conform de cao-hbo);
Lees meer over onze aantrekkelijke arbeidsvoorwaarden

Wat is werken bij De Haagse?
Als je werkt bij De Haagse, dan werk je bij een van de meest dynamische en open organisaties in de Stad van Vrede en Recht. Samen met 2.500 collega’s help je 26.000 studenten uit meer dan 120 verschillende landen om zich voor te bereiden op een veelbelovende toekomst in een wereld die iedere dag verandert. Dat doen we door zelf ook mee te groeien en mee te veranderen met die wereld en met de wensen van onze studenten. We werken intensief samen met collega’s, met studenten en met het werkveld. We kijken vooruit, we zijn kritisch en we staan middenin de samenleving.

Daarbij staan diversiteit, inclusiviteit en gelijkwaardigheid centraal bij alles wat we doen. We streven ernaar dat de samenstelling van de studenten- en medewerkerspopulatie een afspiegeling is van de samenleving waarbinnen we werken en we willen iedereen gelijke kansen bieden. We realiseren ons dat dat voortdurende aandacht verlangt. Daar investeren we zelf in en we zien graag dat jij ons daarbij helpt.

> Lees hier meer over ons verhaal en onze kernwaarden: Ons verhaal
> De Haagse Hogeschool als inclusieve campus: www.dehaagsehogeschool.nl

Wil je solliciteren als Promovendus Huidtherapie bij De Haagse?
Stuur ons uiterlijk 16 april 2023 jouw cv en motivatiebrief via de onderstaande sollicitatiebutton. De sollicitatiegesprekken vinden plaats op 19 en 26 april 2023.
In je motivatiebrief en als wij met jou in gesprek gaan, weet jij ons te overtuigen met voorbeelden waaruit duidelijk wordt dat jij:
Goed kan analyseren en conceptueel kan denken, je in staat bent je ideeën helder te communiceren, zowel schriftelijk in internationale publicaties als mondeling tijdens presentaties op (inter)nationale congressen, symposia en in overleggen met stakeholders.
Inventief, proactief en stressbestendig bent en goed zelfstandig en planmatig kunt werken, onder andere bij het coördineren van de data verzameling, het analyseren van de verzamelde data, het terugkoppelen en bespreken van data in de onderzoeksgroep en het voorbereiden van presentaties en publicaties.
Je de dagelijkse coördinatie en uitvoering van het (onderzoeks)project op je kunt nemen en zorgen voor een goede voortgang.
Enerzijds goed zelfstandig kan werken en anderzijds de samenwerking met de andere collega’s opzoekt en je werkzaamheden afstemt met je directe collega’s.
Uit je eigen comfortzone durft te komen en je goed kan verplaatsen in de leefwereld van anderen, waaronder patiënten en samenwerkende zorgverleners en andere stakeholders van het project.
Voor inhoudelijke informatie over deze vacature kun je contact opnemen met dr. Mark Vondenhoff, Hogeschoolhoofddocent, via e-mail: m.vondenhoff@hhs.nl .
Algemene informatie en informatie over de sollicitatieprocedure kun je verkrijgen bij Nicolo Vago, Adviseur Resourcing, via e-mail: vacatures@hhs.nl of 070 – 445 8612.

Solliciteren kun je doen via de sollicitatiebutton, op deze emailadressen worden geen sollicitaties in behandeling genomen.
Acquisitie naar aanleiding van deze vacature wordt niet op prijs gesteld.",https://media.glassdoor.com/sql/706799/the-hague-university-squarelogo-1426659860252.png,Netherlands,€32.00 Per Hour(Employer est.),De Haagse Hogeschool
