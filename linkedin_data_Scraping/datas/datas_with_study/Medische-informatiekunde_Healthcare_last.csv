job_titles,job_description,images,locations,salaries,companies
Projectleider Research Data Sharing,"1 jaar met uitzicht op verlenging Het Expertisecentrum voor Parkinson & Bewegingsstoornissen loopt internationaal voorop in wetenschappelijk onderzoek naar de ziekte van Parkinson. Belangrijk onderdeel van ons grote wetenschappelijke portfolio is longitudinaal onderzoek waarbij wereldwijd unieke datasets worden verzameld bij grote aantallen mensen met parkinson. Het betreft rijke datasets inclusief klinische gegevens, lichaamsmateriaal (zoals bloed, hersenvocht of ontlasting), MRI-scans, sensor data en andere digitale data. Er liggen nu unieke kansen om met de inmiddels verzamelde data aan de slag te gaan en we ontvangen dan ook in toenemende mate verzoeken van topinstituten wereldwijd die onderzoek willen doen met de verschillende datasets. We zoeken een enthousiaste projectleider die verantwoordelijk is voor de disseminatie van deze onderzoeksdata, voor een correct en efficiënt gebruik hiervan en voor het ontwerpen en implementeren van het businessmodel rondom het delen van de onderzoeksdata. Deze veelzijdige functie biedt een combinatie van projectmatige werkzaamheden, adviseringstaken, procesoptimalisatie en uitvoerende taken ten aanzien van het uitgeven van de data. We zoeken een proactieve collega met een sociale én technische blik, die met een klantgerichte instelling verschillende expertises met elkaar kan verbinden en als sparringpartner mee kan denken met de onderzoekers.

Als projectleider maak je deel uit van het onderzoeksbureau van ongeveer 20 mensen. In dit zelfstandige en gedreven team werken verschillende professionals zoals researchverpleegkundigen, researchcoördinatoren, communicatiemedewerkers, een datamanager, onderzoeksmedewerkers, senior onderzoekers, PhD studenten, support medewerkers en student-assistenten. Je ontvangt als datamanager leiding van de Research Manager.

Taken en verantwoordelijkheden
Aanspreekpunt voor (internationale) onderzoekers die onderzoeksaanvragen indienen.
Aanspreekpunt voor onze commerciële partner Verily Life Sciences.
Zorgdragen voor een juiste verwerking en uitvoering van de (internationale) research aanvragen.
Faciliteren van correct en efficiënt gebruik van de research data zodat deze reproduceerbaar, (her)bruikbaar en (langdurig) beschikbaar is en blijft.
Ontwerpen en implementeren van een businessmodel t.b.v. het delen van de onderzoeksdata.
Verantwoordelijk voor het ontwikkelen van beleid en procedures voor het delen van data, het opstellen van overeenkomsten voor het delen van gegevens en het ontwikkelen van instructies voor onderzoekers.
In samenwerking met de datamanager het ontwikkelen van een datacatalogus dat op een efficiënte manier type, structuur en de formaten van de data beschrijft.
Zorgdragen dat de softwaretools en -systemen die ingezet worden voor het opslaan en delen van onderzoeksdata naar behoren werken en aansluiten bij de wensen en behoeften van de onderzoekers.
Inventariseren van wensen en behoeften op gebied van dataverwerking van onderzoekers en deze vertalen naar verbetertrajecten of projecten.
Begeleiden van deze verbetertrajecten of projecten.
Werken bij het Radboudumc betekent dat je voorop loopt en samen werkt aan de gezondheidszorg van de toekomst. En er is meer. Onze secundaire arbeidsvoorwaarden mogen er namelijk zijn. Helemaal op jou afgestemd dankzij ons keuzemodel arbeidsvoorwaarden. In het Radboudumc krijg je het vertrouwen en neem je verantwoordelijkheid om het samen voor elkaar te krijgen. Zo kun je rekenen op:
Een bruto maandsalaris tussen de € 3.230 en € 5.088 (schaal 10) op basis van een fulltime dienstverband.
Een jaarlijkse vakantie-uitkering van 8% en een eindejaarsuitkering van 8,3%.
Een toelage wanneer je op onregelmatige tijden werkt.
168 vakantie-uren per jaar (23 dagen) op basis van een 36-urige werkweek.
De mogelijkheid om landelijk vastgestelde vrije feestdagen op andere dagen op te nemen.
Een vergoeding van 70% van jouw pensioenpremie. De rest van de premie betaal je zelf via je brutosalaris.
Korting op je zorgverzekering. Je kunt gebruik maken van twee collectieve ziektekostenverzekeringen: UMC Zorgverzekering en CZ collectief.
Jaarlijkse opleidingen, zowel vakinhoudelijk als op persoonlijk vlak.
Naast onze arbeidsvoorwaarden bieden we medewerkers ook verschillende andere aantrekkelijke faciliteiten zoals kinderopvang en sportvoorzieningen. Wil je meer weten? Bekijk ook eens de Cao umc. Het Expertisecentrum voor Parkinson & Bewegingsstoornissen is een organisatieonderdeel binnen de afdeling neurologie van het Radboudumc waar alle zorg-, onderzoek- en innovatieactiviteiten op het gebied van Parkinson en andere Bewegingsstoornissen zijn ondergebracht alsook de activiteiten van het ParkinsonNet coördinatiecentrum. De missie van het centrum is het hebben van een grote positieve impact op het leven van zoveel mogelijk mensen met parkinson en andere bewegingsstoornissen. Er werken ongeveer 80 mensen.

Nationaal en internationaal is er veel erkenning voor hetgeen we in het expertisecentrum doen op het gebied van parkinson; We leveren persoonsgerichte en kwalitatief hoogstaande zorg, we doen belangrijk wetenschappelijke onderzoek, we werken aan vooruitstrevende innovatieprojecten en we delen onze kennis met collega’s in Nederland en daarbuiten. Om die reden zijn we dit jaar opnieuw beloond met het predicaat ‘Centre of Excellence’ van de National Parkinson Foundation.

Het Radboudumc
Onze missie is: to have a significant impact on health and healthcare. We willen vooroplopen bij de ontwikkeling van duurzame zorg: zorg die mens en milieu zo gezond mogelijk houdt, zinnig en betaalbaar is, en liever voorkomt dan geneest. Zorg die er ook nog is voor de kinderen van onze kinderen. Dat doen we in alle drie onze kerntaken: zorg, onderwijs en onderzoek. We werken innovatief, persoonsgericht en samen met anderen in netwerken.

Lees meer over onze strategie en wat werken bij het Radboudumc betekent. Onze collega’s vertellen je er graag over, #wijzijnradboudumc.
WO werk- en denkniveau (bijvoorbeeld op het gebied van (bio)medische (technologie, data science, medische informatiekunde, life science of vergelijkbaar).
Kennis van of ervaring in het doen van (klinisch) wetenschappelijk onderzoek.
Enige ervaring of aantoonbare affiniteit met onderzoeksdatamanagement en sterk gemotiveerd om zich daar verder in te ontwikkelen.
Zeer goede communicatieve vaardigheden, zoekt de samenwerking op, is proactief, een flexibele houding en een klantgerichte instelling.
Kan goed zelfstandig werken, is nauwkeurig en weet werkzaamheden juist te plannen en prioriteren.
Een probleemoplosser, analytisch sterk, komt snel tot de kern van het probleem, overziet wat nodig is en weet de juiste mensen bij elkaar te krijgen om tot een werkzame oplossing te komen.
Gericht op het realiseren van doelstellingen en het behalen van resultaten.
Goede beheersing van de Nederlandse en Engelse taal.
Heb je nog vragen? Neem contact op met Carol Singels, onderzoeksmedewerker bij het onderzoeksbureau van het Expertisecentrum voor Parkinson & Bewegingsstoornissen. Voor solliciteren gebruik de knop ‘solliciteer direct’.

Is solliciteren nog een stap te ver, maar ben jij wel benieuwd wat het betekent om in deze functie te werken bij het Radboudumc? Neem dan ter oriëntatie eens contact op met de hierboven genoemde collega. Heb je een andere vraag? Bekijk dan onze pagina veelgestelde vragen.",https://media.glassdoor.com/sql/531731/radboud-university-nijmegen-medical-centre-squarelogo-1426590224031.png,Nijmegen,€3K - €5K (Employer est.),Radboudumc
Bedrijfsarchitect,"32 - 40 uur
wo
Hybride - Den Haag
Sluitingsdatum: 30 mrt 2023

Heb jij het in je om op nationaal niveau mee te bouwen aan samenwerking in de zorg? Wil je bijdragen door gegevensuitwisseling tussen zorgverleners onderling en met de patiënt te verbeteren? En ben je niet bang voor een complexe omgeving met stakeholders met diverse belangen, maar weet je juist met jouw heldere kijk op zaken richting te geven? Bel ons voor een online koffie date om te kijken of dit iets voor jou is of solliciteer direct!
Het speelveld

VZVZ wil de kwaliteit, veiligheid en efficiëntie van de gezondheidszorg verbeteren door zorgverleners beter te laten samenwerken. Dit doen we door beveiligde en gestandaardiseerde elektronische uitwisseling van medische gegevens te faciliteren en het gebruik te stimuleren. We voeren op landelijk niveau regie over dit proces. Dit alles ten behoeve van zorgaanbieders en hun patiënten. Dit doen we natuurlijk niet alleen. We werken nauw samen met o.a. regionale samenwerkingsorganisaties, Zorgverzekeraars Nederland, VWS, de zorgkoepels die de verschillende zorgaanbieders vertegenwoordigen, leveranciers en Nictiz.

Nieuwe voorzieningen en afsprakenstelsel worden samen met verschillende partners ontwikkeld binnen programma’s. Een van deze programma's is Mitz. Medische gegevens kunnen pas beschikbaar worden gesteld aan andere zorgaanbieders als een patiënt daar uitdrukkelijk toestemming voor heeft gegeven. Hiervoor is Mitz ontwikkeld, een portaal waar burgers zelf toestemmingen kunnen vastleggen en beheren.
Het team

Binnen het team bedrijfsarchitectuur werken bedrijfsarchitecten en business analisten. Het team houdt zich bezig met requirementsmanagement, samenwerkingsprocessen en architectuurprocessen voor de verschillende programma’s.

Samen met een team van specialisten werk jij aan de verdere ontwikkeling van Mitz en het afsprakenstelsel hierachter. Je werkt nauw samen met productmanagers en andere architecten om (zorg)processen en business requirements in kaart te brengen en ontwikkelt een gezamenlijk gedragen visie op gerelateerde functies uit het uitwisselingskompas.

Deze visie vertaal je naar productverbeterings- en ontwikkelvoorstellen. Dit doe je in samenspraak met onder andere de zorgaanbieders, IT-deelnemers / leveranciers, Nictiz en intern met collega IT-architecten en adviseurs. Je werkt samen met andere bedrijfsarchitecten en solutionarchitecten om een passende technische oplossing op te stellen voor de voorziening Mitz. Bij afwezigheid ben je in staat de taken van de solutionarchitect tijdelijk waar te nemen. Daarnaast werk je nauw samen met de leadarchitect Mitz. Je rapporteert aan de teamleider Architectuur en Ontwerp.
Werkzaamheden

Met de volgende taken ga jij aan de slag:

Ontwerpen en implementeren van een samenhangende bedrijfsarchitectuur die realisatie van de strategie mogelijk maakt;
Ontwikkelen van architectuur in de aan uitwisseling gerelateerde zorgcommunicatie;
Analyseren van veranderingsbehoefte in het zorgveld en daarbij betrokken ICT-leveranciers;
Je stelt wijzigingsvoorstellen (juridisch, organisatorisch en/of technisch) op, werkt deze uit en zorgt dat deze verwerkt worden in het afsprakenstelsel;
Opstellen van architectuurontwerpen voor nieuwe functionaliteiten, zorgtoepassingen en zorgdiensten en voor de optimalisatie van de bestaande architectuur;
Inrichten van programma’s van eisen voor de realisatie van de opgeleverde ontwerpen;
Je bewaakt de samenhang tussen Mitz en andere architectuurcomponenten uit het zorgveld en werkt uit aan welke eisen moet worden voldaan;
Je ondersteunt de beheerorganisatie bij het beantwoorden van vragen.
Jij als mens

Bij het bedenken en ontwerpen van nieuwe ontwikkelingen voel jij je als een vis in het water. Je neemt collega’s en stakeholders hierin makkelijk mee en weet met heldere communicatie eventuele weerstand om te buigen in draagvlak. Het afstemmen met diverse stakeholders geeft je energie. Van nature heb jij het in je om te beïnvloeden door samen te werken, te betrekken en te motiveren. Als medewerker van een ketenregie-organisatie kun je omgaan met diversiteit in belangen, identiteiten en perspectieven, met bijbehorende complexiteit en ambiguïteit die de keten in zich draagt.

Je hebt hart voor de patiënt/burger en de ambitie om elke inwoner van Nederland de regie te geven over zijn eigen gezondheidsgegevens. Als netwerker en bruggenbouwer weet je te verbinden, inspireren en je ziet complexe zaken eerder als een uitdaging dan barrière.

Je bent proactief ingesteld en heb je goede analytische vaardigheden. Je bent een zelfstarter, analytisch en sensitief en hebt al snel door hoe de hazen lopen. Je weet bedrijfskundige aspecten goed te verbinden met technische aspecten. Communicatief ben je sterk, zowel mondeling als schriftelijk en je bent in staat de wijze waarop je communiceert aan te passen aan je doelgroep. Je weet uitstekend prioriteiten te stellen. Een positief kritische houding wordt op prijs gesteld. Je weet politieke gevoeligheid in te schatten en laat deze meewegen in je handelen en argumentatie.

Daarnaast breng je het volgende mee:

Afgeronde masteropleiding (pré) op het gebied van informatica en/of medische informatiekunde en/of op het gebied van gezondheidszorg;
3-5 jaar relevante werkervaring als bedrijfsarchitect in een zorg & ICT-omgeving;
Vaktechnische kennis van veilige infrastructuren en communicatiestandaarden;
Vaktechnische kennis over authenticatie, autorisatie;
Vaktechnische kennis over ICT-security;
Kennis en/of ervaring met zorgprocessen en/of privacywetgeving;
Kennis van business analyse;
Kennis van TOGAF en/of andere architectuur-frameworks;
Kennis en ervaring met Archimate en UML;
Ervaring in de gezondheidszorg en/of het publiek domein is een pré;
Ervaring met softwareontwikkeling en/of IT beheerprocessen is een pré;
Kennis van requirementsmanagement is een pré;
Kennis en ervaring met applicatie Enterprise Architect (EA) is een pré.
Je bent een teamspeler, maar ook in staat om zelfstandig en hands on te werken, met veel overtuigingskracht en resultaatgerichtheid en je kunt effectief opereren.
Wat krijg je van ons?

Wij bieden je interessante projecten, ruimte om je te ontwikkelen, collega’s om mee te sparren, een team om resultaten mee te behalen, voldoende ondersteuning en natuurlijk een uitstekende beloning en secundaire arbeidsvoorwaarden.

Een marktconform salaris, inclusief een eindejaarsuitkering;
Flexibele werktijden en de mogelijkheid om deels op kantoor en deels thuis te werken;
Ruimte om jezelf te ontwikkelen met bijpassend opleidingsbudget;
Onbeperkt toegang tot onze online leeromgeving VZVZwijzer;
Aanvullend tot 100% van het bruto salaris partnerverlof van vijf weken;
Een mooie pensioenregeling;
Een laptop en een telefoon;
Een thuiswerkvergoeding;
Een netto vergoeding voor het inrichten van een ergonomische thuiswerkplek.
Kom je met de auto naar kantoor? Dat is geen probleem! Wij hebben onder ons kantoor een gratis parkeergarage. Ook is het kantoor goed bereikbaar met het OV. Tram 19 stopt voor de deur!

Kom je bij ons in dienst, dan vragen we om een Verklaring Omtrent Gedrag (VOG).

Disclaimer

Indien we voor de genoemde sluitingsdatum een geschikte kandidaat hebben gevonden, kan het zijn dat we de vacature eerder dan de vermelde sluitingsdatum van onze website verwijderen. Reacties die na sluitingsdatum binnenkomen, nemen we niet in behandeling.
De sluitingsdatum kan verlengd worden tijdens ons selectieproces. Indien je nog niets van ons vernomen hebt, nemen we je sollicitatie mee in de verlengde sollicitatieprocedure.
Acquisitie naar aanleiding van deze vacature wordt niet op prijs gesteld. Wij werken met onze eigen recruiter.",nan,The Hague,nan,VZVZ
Traineeship IT consultant,"Startersbaan met maatschappelijke impact?
Tijdens het traineeship bij Accordis ontwikkel je je in 6 maanden tijd tot IT Consultant. We hebben een trainingsprogramma voor je samengesteld dat je volgt met andere trainees. Onderdeel daarvan is dat je projecten doet bij en kennismaakt met verschillende opdrachtgevers in de zorg.Hoe verder je je ontwikkelt, hoe uitdagender de opdrachten zullen zijn waar we je voor inzetten. Je kan hierbij duidelijk aangeven waar jij je in wil ontwikkelen. Je collega’s staan altijd klaar om je te helpen.
Snel naar:
Over Accordis
Wie ben jij?
Welke taken krijg je?
Wat biedt Accordis?
Over Accordis
Johan Adriaanse
“Wij zijn specialisten in het verbeteren van de prestaties van zorgorganisaties. Dat doen we als consultants door onze kennis over en ervaring met informatiesystemen, processen, systeeminrichting en leiderschap te delen. Vanuit onze academie verzorgen we zowel online als fysieke trainingen. Daarnaast ontwikkelen we producten waarmee zorgorganisaties beter stuurbaar worden en medewerkers actief betrokken in het verbeteren van bedrijfsprocessen. Accordis is een groeiende organisatie en heeft een team van circa 30 professionals, die veelal op locatie bij onze klanten zijn. Onze organisatiestructuur is plat en informeel. Samen naar een hoger plan is ons motto. ”
Over het traineeship
Tijdens ons traineeship help je zorginstellingen, zoals verpleging, verzorging, thuiszorg, GGZ of gehandicaptenzorg, bij het verbeteren van zorgprocessen met behulp van IT. Denk bijvoorbeeld aan het bouwen van koppelingen, het programmeren in onze softwareoplossingen, het meewerken aan migraties, het doorvoeren van updates, projectleiding of het inrichten van het systeem. Ook zorg jij voor het accountmanagement en ondersteun je eindgebruikers. Vanuit deze taken, groei je door naar steeds complexere opdrachten.
Wat bieden wij jou?
Plezier in je werk staat bij ons op 1. Samen leren we, werken we, komen we verder en helpen we ook de zorg verder. We bieden een plezierige werkomgeving met leuke collega’s en veel mogelijkheden om je te ontwikkelen. Verder bieden we:
Basisvergoeding van 2500 bruto per maand
Leaseauto tijdens traineeship
Telefoon met abonnement en een laptop
Werken in een omgeving waarin groei en ontwikkeling centraal staan
Enthousiaste collega’s die regelmatig bij elkaar komen voor leuke activiteiten
Wie zoeken we?
Je hebt een HBO/WO studie afgerond
(bij voorkeur in de richting van gezondheidswetenschappen, medische informatiekunde, technische geneeskunde, biomedische wetenschappen, informatica/informatiekunde of organisatiewetenschappen)
Je vindt IT een boeiend vakgebied
Je hebt interesse in de zorgsector
Je spreekt en schrijft goed Nederlands
Je bent een teamplayer en wilt je graag doorontwikkelen
Lees onze brochure
Zoek jij een startersbaan met maatschappelijke impact?",nan,Zwolle,nan,Accordis
